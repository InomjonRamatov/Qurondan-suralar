<html>

<head>
<meta http-equiv=Content-Type content="text/html; charset=windows-1251">
<meta name=Generator content="Microsoft Word 15 (filtered)">
<style>
<!--
 /* Font Definitions */
 @font-face
	{font-family:SimSun;
	panose-1:2 1 6 0 3 1 1 1 1 1;}
@font-face
	{font-family:"Cambria Math";
	panose-1:2 4 5 3 5 4 6 3 2 4;}
@font-face
	{font-family:Calibri;
	panose-1:2 15 5 2 2 2 4 3 2 4;}
@font-face
	{font-family:"\@SimSun";
	panose-1:2 1 6 0 3 1 1 1 1 1;}
 /* Style Definitions */
 p.MsoNormal, li.MsoNormal, div.MsoNormal
	{margin-top:0in;
	margin-right:0in;
	margin-bottom:8.0pt;
	margin-left:0in;
	line-height:106%;
	font-size:11.0pt;
	font-family:"Calibri","sans-serif";}
p.msochpdefault, li.msochpdefault, div.msochpdefault
	{mso-style-name:msochpdefault;
	margin-right:0in;
	margin-left:0in;
	font-size:12.0pt;
	font-family:"Calibri","sans-serif";}
p.msopapdefault, li.msopapdefault, div.msopapdefault
	{mso-style-name:msopapdefault;
	margin-right:0in;
	margin-bottom:8.0pt;
	margin-left:0in;
	line-height:106%;
	font-size:12.0pt;
	font-family:"Times New Roman","serif";}
span.apple-converted-space
	{mso-style-name:apple-converted-space;}
.MsoChpDefault
	{font-size:10.0pt;}
.MsoPapDefault
	{margin-bottom:8.0pt;
	line-height:106%;}
@page WordSection1
	{size:595.3pt 841.9pt;
	margin:56.7pt 42.5pt 56.7pt 85.05pt;}
div.WordSection1
	{page:WordSection1;}
-->
</style>

</head>

<body lang=RU>

<div class=WordSection1>

<p class=MsoNormal><span style='font-size:14.0pt;line-height:106%;font-family:
"Times New Roman","serif"'>FALAQ SURASI </span></p>

<p class=MsoNormal><span style='font-size:14.0pt;line-height:106%;font-family:
"Times New Roman","serif"'>Falaq - tong. Bu va bundan keyingi surani qo'shib
turib, ularga &quot;muavvazatayn&quot;, &quot;panoh so'raluvchi ikki sura&quot;
</span></p>

<p class=MsoNormal><span style='font-size:14.0pt;line-height:106%;font-family:
"Times New Roman","serif"'>deb ham ataladi.&nbsp; </span></p>

<p class=MsoNormal><span style='font-size:14.0pt;line-height:106%;font-family:
"Times New Roman","serif"'>Ўзидан олдинги сурага муносабати<br>
<br>
Алло&#1203; таоло Улу&#1203;ият ишларини Ихлос сурасида баён &#1179;илиб,
зотигаю сифатларига лойи&#1179; бўлмаган нарсалардан ўзини покламо&#1179;да. Бу
ва бундан кейинги «Муаввизатайн» деб номланувчи сураларда, оламдаги
ёмонликлардан &#1179;ай тарзда ўзини номи ила пано&#1203; тилашни &#1203;амда
Алло&#1203;нинг тав&#1203;идидан тўсувчи мушрик ва бош&#1179;а инсу жиннинг
шайтонидан &#1203;ам пано&#1203; тилашни баён &#1179;илмо&#1179;да. Бу
сура&nbsp; махлу&#1179;отларнинг ёмонидан, кечанинг зулматидан, се&#1203;рдан
ва &#1203;асадчидан пано&#1203; тилаш билан бошланади. Сўнгра ан-Нос сурасида
инсу жин&nbsp; шайтонлариннг ёмонлигидан пано&#1203; сўрашни зикр &#1179;илади.
Шунинг учун бу уч сура&nbsp;&#8722; Ихлос, Фала&#1179; ва Нос &#8722;
&#1203;адисларда «Муаввизатайн» пано&#1203; сўралувчи, деб номланди.
Фала&#1179; сураси ан-Нос сурасига нисбатан лафз шакли мос равишда тузилгани
учун му&#1179;аддам келди. Лекин «Таббат» сураси ўртага тушиб, Ихлос сураси
билан орани ажратиб &#1179;ўйди.<br>
<br>
Сура ўзида &#1179;амровчи нарсалар<br>
<br>
Бу сура махлу&#1179;отларни ёмонидан, хусусан, кечанинг зулмаидан,
се&#1203;ргарлардан, ча&#1179;имчилардан ва &#1203;асадчилардан пано&#1203;
тилашни ўз ичига &#1179;амраган. Мана шу нарса, инсонларда нафсий касалликлар
мавжуд бўлгани сабабли баъзилари баъзиларидан &#1203;имояланишлари учун улкан
фойда ва етук дарсдир. Бундан таш&#1179;ари, за&#1203;ар эгаларини
ёмонликларидан ва кечаси зулмат бўлгандаги ёмонликлардан, хусусан, &#1171;ор ва
коваклардаги &#1179;ўр&#1179;инчлардан &#1203;имояланишни ўзида мужассам
&#1179;илган.<br>
<br>
Муаввизатайн сураларининг фазилати<br>
<br>
Имом Муслим, А&#1203;мад, Термизий ва Насаийлар У&#1179;ба ибн Омирдан
&#1179;илган ривоятларида, Расулулло&#1203; соллалло&#1203;у алай&#1203;и
васаллам: «Бу кечада нозил бўлган оятларга &#1179;арамайсизларми? Бу каби
(фазилатли) оятлар &#1203;али кўрилмаган. У «&#1178;ул аъузу бироббил
фала&#1179;» ва «&#1178;ул аъузу бироббин нас» суралари, деб айтдилар.<br>
Имом А&#1203;мад, Абу Довуд, Термизий ва Насаийлар У&#1179;ба ибн Омирдан
&#1179;илган ривоятларида, бу Зот: «Расулулло&#1203; соллалло&#1203;у
алай&#1203;и васаллам &#1203;ар бир намоз сўнгида пано&#1203; сўралувчи
сураларни ў&#1179;имо&#1179;ликни буюрдилар», деб айтдилар.<br>
Имом А&#1203;мад, Абу Довуд ва Насаийлар У&#1179;ба ибн Омирдан &#1179;илган
ривоятларида, бу зот: «Мен Расулулло&#1203; соллалло&#1203;у алай&#1203;и
васаллам билан бирга то&#1171; йўлларидан бирида кетаётган эдим,
Расулулло&#1203; соллалло&#1203;у алай&#1203;и васаллам: «Эй У&#1179;ба, миниб
олмайсанми?» &#8722; деганларида, У&#1179;ба: «Гуно&#1203; бўлиб &#1179;олмасин
деб, шаф&#1179;ат &#1179;илдим», дедилар. Расуллуло&#1203; соллалло&#1203;у
алай&#1203;и васаллам уловларидан тушдилар, мен уни бироз миндим. Кейин у зот
яна уловларини миниб: «Эй У&#1179;ба! Мен сенга одамлар ў&#1179;иб юрадиган
иккита яхши сурани ўргатайми?»&nbsp;&#8722; дедилар. Мен: «Ўргатинг, эй
Алло&#1203;нинг Расули!»&nbsp;&#8722; дедим. Шунда у Зот менга: «&#1178;ул
аъузу бироббил фала&#1179;» ва «&#1178;ул аъузу бироббин нас» ни ў&#1179;иб
бердилар. Кейин намозга и&#1179;омат айтилди. Расулулло&#1203; соллалло&#1203;у
алай&#1203;и васаллам олдинга ўтиб,&nbsp; намозда &#1203;ам бу икки сурани
ў&#1179;идилар. Кунларнинг бирида менинг олдимдан ўтаётиб: «Эй У&#1179;ба,
&#1203;ар ухлаш олдидан ва &#1203;ар уй&#1171;онганимда бу иккита сурани
ў&#1179;ишимга &#1179;андай &#1179;арайсан?»&nbsp;&#8722; дедилар.<br>
Имом Насаий Абу Абдулло&#1203; ибн Обис Жу&#1203;анийдан &#1179;илган
ривоятларида, Расулулло&#1203; соллалло&#1203;у алай&#1203;и васаллам: «Эй ибн
Обис, мен сенга пано&#1203; тиловчилар пано&#1203; тилайдиган нарсанинг энг
афзали &#1203;а&#1179;ида хабар берайми?» &#8722; деганларида, мен: «Ўргатинг,
эй Алло&#1203;нинг Расули!» дедим. Шунда у Зот: «&#1178;ул аъузу бироббил
фала&#1179;» ва «&#1178;ул аъузу бироббин нас» суралари, дедилар.<br>
Судай ибн Ажлоннинг &#1203;адисларида эса&nbsp; Расулулло&#1203;
соллалло&#1203;у алай&#1203;и васаллам: «Сенга учта сура ўргатайми? У каби сура
Тавротда &#1203;ам Инжилда &#1203;ам Забурда &#1203;ам Фур&#1179;онда &#1203;ам
йў&#1179;. Ўша уч сура «&#1178;ул &#1203;увалло&#1203;у а&#1203;ад» «&#1178;ул
аъузу бироббил фала&#1179;» ва «&#1178;ул аъузу бироббин нас» сураларидир»,
дедилар.<br>
Имом Бухорий ва Сунан китоби со&#1203;иблари «Шифо талаб &#1179;илиш бобида бу
уч сура &#1203;а&#1179;ида Оиша онамиздан &#1179;илган ривоятларида
Расулулло&#1203; соллалло&#1203;у алай&#1203;и васаллам агар &#1203;ар кеча
тўшакларига ётишни хо&#1203;ласалар, кафтларини жамлаб унга пуфлаб, «&#1178;ул
&#1203;увалло&#1203;у а&#1203;ад» «&#1178;ул аъузу бироббил фала&#1179;» ва
«&#1178;ул аъузу бироббин нас» сураларини ў&#1179;иб &#1179;одир бўлганларича
уни жасадларига суртардилар. Уни аввал бошлари, юзлари ва жасадларини олди
томонидан бошлардилар. Буни уч марта &#1179;илардилар.<br>
<br>
Муаввизатайннинг нозил бўлиш сабаби<br>
<br>
А&#1203;сам номли бир я&#1203;удий Расулулло&#1203; соллалло&#1203;у
алай&#1203;и васалламни се&#1203;рлагани сабабли бу икки сура нозил бўлган.
Оиша онамиздан &#1179;илинган ривоятда, Расулулло&#1203; соллалло&#1203;у
алай&#1203;и васалламни таро&#1179; ва каноп тивити билан хурмо гулининг эркак
уру&#1171; куртаги &#1179;оби&#1171;и ичига солиб, уни &#1179;уду&#1179; остига
ташлаб, се&#1203;рлашди. Унда ўн битта тугунча бўлиб, игна билан тикилган эди.
Бас, шунда мана шу икки муаввизатайн суралари нозил бўлди. Расулулло&#1203;
соллалло&#1203;у алай&#1203;и васаллам &#1203;ар гал бу сураларни
ў&#1179;иганларида ундан битта тугунча ечилар эди. &#1202;ар ечилганда
Расулулло&#1203; соллалло&#1203;у алай&#1203;и васаллам ўзларида енгиллик
&#1203;ис &#1179;илардилар. Шу тарзда давом этиб, &#1203;аттоки охирги тугунча
&#1203;ам ечилди. У Зот ўринларидан турганларида, ўзларини гўёки кишандан халос
бўлгандек &#1203;ис &#1179;илдилар.<br>
Жаброил алай&#1203;иссалом Расулулло&#1203; соллалло&#1203;у алай&#1203;и
васаллам &#1203;узурларига келиб, &#1179;уйидаги калималар билан дам солдилар.<br>
«Бисмилла&#1203;и ур&#1179;ийка мин кулли шай ин ю зийка мин шарри
&#1203;асидин ва &#1203;айнин валло&#1203;у яшфийка»<br>
(Маъноси: Алло&#1203;нинг исми ила дам соламан. &#1202;ар бир азият берувчи
нарсадан, &#1203;ар бир &#1203;асадчи ва кўзнинг ёмонидан Алло&#1203; сизга
шифо берсин.<br>
<br>
Имом Термизийнинг Абу Саид ал-Худрийдан (розиялло&#1203;у ан&#1203;у)
&#1179;илган ривоятларида айтилишича, Расулулло&#1203; соллалло&#1203;у
алай&#1203;и васаллам (икки «&#1178;ул аъузу…» сураси тушишидан олдин) жин ва
инсонларнинг кўзи тегишидан пано&#1203; сўраб юрардилар. &#1178;ачонки, шу икки
пано&#1203; сўралувчи Фала&#1179; ва Нос суралари нозил бўлганда, бу икковини
ушлаб, бош&#1179;а (пано&#1203; сўралувчи дуо)ларни тарк &#1179;илдилар.<br>
Имом Моликнинг Оишадан (розиялло&#1203;у ан&#1203;о) &#1179;илган ривоятларида
эса бундай дейилади: «Расулулло&#1203; соллалло&#1203;у алай&#1203;и васаллам
агар бирор касалликка чалинсалар, икки «&#1178;ул аъузу…» сурасини ў&#1179;иб
ўзларига дам солардилар. Бордию касаллари о&#1171;ирлашиб кетадиган бўлса, мен
бу икки сурани ў&#1179;иб баракали бўлгани учун ўз &#1179;ўлларини ўзларига
суртар эдим».<br>
Бу суранинг аввалги оятларида жамики махлу&#1179;отлардан пано&#1203; сўраш
умумий &#1179;илиб гапирилган бўлса, кейингиларида эса хослаб, ёмонликлари
улкан бўлгани учун улардан ого&#1203;лантирилиб уч тоифа зикр этилмо&#1179;да.
Улар зулматга чўмган кечанинг ёмонлиги, тугунларга дам солувчи (жодугар)лар ва
&#1203;асад &#1179;илувчи &#1203;асадгўйлардир.<br>
<br>
Бу сурадан ўрганганларимиз:<br>
<br>
1. Бу сура инсонларга дунё ва охиратдаги ёмонликларнинг барчасидан – инсон,
жин, йирт&#1179;ич, &#1203;ашарот, олов, гуно&#1203;, нафс хо&#1203;иши,
ишларнинг ёмони ва бош&#1179;а махлу&#1179;отлар бўлсин, &#1203;атто ўз
нафсидаги ёмонликлардан &#1203;ам пано&#1203; тилаш йўл-йўри&#1179;ларини
ўргатмо&#1179;да.<br>
2. Расулулло&#1203; соллалло&#1203;у алай&#1203;и васаллам пано&#1203; сўраб
юришлари учун сура нозил &#1179;илинишидан бирор ман этувчи йў&#1179;.
Се&#1203;р &#1203;а&#1179;идаги &#1203;адис са&#1203;и&#1203;дир. &#1202;еч
&#1179;ачон ўша &#1203;адис &#1178;уръон оятлари билан &#1179;арама-&#1179;арши
бўлмайди. Расулулло&#1203;нинг (соллалло&#1203;у алай&#1203;и васаллам)
се&#1203;р &#1179;илиниши фа&#1179;ат енгилгина бош о&#1171;ри&#1171;и каби
дунёга тааллу&#1179;ли баъзи &#1203;олатларда бўлган, холос. &#1202;адисдаги
ўша се&#1203;р ва&#1203;има маъносидадир. Худди бу ва&#1203;има уй&#1179;уда
&#1203;ам содир бўлади. Аммо &nbsp; се&#1203;ргарлар мутла&#1179;о а&#1179;лий
бош&#1179;арувларига таъсир ўтказмаганлар. Энди ва&#1203;ий ва рисолатга эса
таъсир ўтказиш ма&#1203;ол бир ишдир. Чунки Алло&#1203; таоло ўша ва&#1203;ийни
ёмонликларнинг &#1203;ар туридан, фикрлар аралашиб кетишидан ва асаб
изтироблари бўлишидан са&#1179;лагандир.<br>
Алло&#1203; таоло бу сўз исботи учун Моида сурасининг 67-оятида «Алло&#1203;
сизни одамлардан (уларнинг зараридан) са&#1179;лагай», деб айтган.<br>
3. Алло&#1203; таоло пано&#1203; сўраш йўл-йўри&#1179;ларини ўргатиб, уч тоифа
нарсадан пано&#1203; сўрашни хосламо&#1179;да. Биринчиси, зулматга чўмган
кечанинг ёмонлиги. Чунки имом Розий зикр &#1179;илганларидек, &#1179;орон&#1171;улик
тушиши билан йирт&#1179;ичлар инларидан, &#1203;ашаротлар маконларидан
чи&#1179;ишади ва ў&#1171;ри, мутта&#1203;амлар &#1203;ам кечаси &#1203;ужум
&#1179;иладилар. Ён&#1171;ин &#1203;ам кўпро&#1179; тунда содир бўлади. Ёрдам
берувчилар эса кам бўлади. Ёмон ва фасод кишилар &#1203;ам кечаси
&#1179;ўз&#1171;алишади.<br>
Иккинчиси, тугунларга дам солувчи (жодугар)ларнинг ёмонлиги.<br>
Учинчиси, &#1203;асад &#1179;илувчи &#1203;асадгўйларнинг ёмонлигидан.
Бош&#1179;аларга &#1203;асад &#1179;илувчи &#1203;асад &#1179;илинаётган
кишидаги неъматларнинг йў&#1179; бўлишини орзу &#1179;илади. Бу турдаги
&#1203;асад ёмон саналади. Аммо &#1171;ибта, яъни &#1203;авас &#1179;илиш жоиз.
Чунки бунда эгасидан неъмати йў&#1179; бўлишини орзу &#1179;илмаяпти.<br>
Расулулло&#1203; соллалло&#1203;у алай&#1203;и васаллам: «Мўмин &#1203;авас
&#1179;илади, мунофи&#1179; эса &#1203;асад &#1179;илади», деб айтганлар.<br>
Са&#1203;и&#1203; &#1203;адисда айтилишича, икки нарсада &#1203;асад
&#1179;илиш жоиз. Бу ўринда &#1203;асад &#1203;авас маъносидадир.<br>
Уламолар: «&#1202;асад амалда ёки сўзда зо&#1203;ир бўлгандагина зарар
&#1179;илади. Масалан, &#1203;асад &#1179;илинаётган кишининг ёмон йўлга
киришига сабабчи бўлиш, унинг ёмон томонларини ахтариш, &#1179;о&#1179;илтириш
кабилардир. Осмондаги биринчи гуно&#1203; Иблиснинг Одамга &#1203;асад &#1179;илиши
о&#1179;ибатида содир бўлган. Шунинг учун &#1203;ам &#1203;асад энг разолатли,
&#1171;азаб &#1179;илинган ва лаънатланган нарсадир», деб айтишган.<br>
Уламолар яна шундай деганлар: «Се&#1203;р, кўз тегиши, &#1203;асад ва шунга
ўхшаш нарсаларнинг ўзи зарар етказа олмайди. Балки Алло&#1203;нинг
&#1179;удрати ва таъсири билан бўлади. Бу нарсаларга ўша тоифадаги кишилар
зо&#1203;ирдагина таъсир ўтказишади, холос. Мана Алло&#1203; таоло Ба&#1179;ара
сурасининг 102-оятида: «(Лекин) улар (я&#1203;удий се&#1203;ргарлар)
Алло&#1203;нинг изнисиз &#1203;еч кимга зарар етказа олмайдилар», деб айтган.<br>
Бу нарсалар &#1203;а&#1179;и&#1179;атда таъсир ўтказа олмаса &#1203;ам, шариат
вабо, сил каби зо&#1203;ири ю&#1179;умли бўлган касалликлардан имкон борича
э&#1203;тиёт бўлишни талаб &#1179;илади. Худди Умар ибн Хаттоб ва
са&#1203;обалар вабо, кўз тегиши &#1203;амда моховдан йиро&#1179; бўлишгани
каби».<br>
4. Аксар уламолар дам солиш жоиз, дейишган. Чунки Расулулло&#1203;
соллалло&#1203;у алай&#1203;и васаллам бемор бўлганларида Жаброил
алай&#1203;иссалом келиб &#1179;уйидаги сўзлар билан дам солганлар:
«Бисмилла&#1203;и ур&#1179;ийка, мин кулли шайъин ю&#1203;зийка, валло&#1203;у
яшфийка». Маъноси: «&#1202;ар бир озор берувчи нарсадан Алло&#1203;нинг исми
ила дам соламан, Алло&#1203; шифо берсин».<br>
Ибн Аббос (розиялло&#1203;у ан&#1203;у): «Расулулло&#1203; соллалло&#1203;у
алай&#1203;и васаллам барча о&#1171;ри&#1179;ларда ва иситма
чи&#1179;&#1179;анда «Бисмилла&#1203;ил Карийм, аъузу билла&#1203;ил азийм, мин
шарри кулли &#1203;ир&#1179;ин на&#1203;&#1203;ар ва мин шарри &#1203;аррин
нар» дуосини ў&#1179;ишни ўргатдилар», дедилар. Дуонинг маъноси: «Буюк
Алло&#1203;нинг номи ила томирдан шовуллаб о&#1179;увчи &#1179;оннинг ёмонидан
ва дўзах ўтининг ёмонидан пано&#1203; тилайман».<br>
Расулулло&#1203; соллалло&#1203;у алай&#1203;и васаллам: «Ким касал кўргани
борса, агар ажали етмаган бўлса, унинг &#1203;узурида «Ас&#1203;алулло&#1203;ал
&#1203;азийм роббал &#1203;аршил &#1203;азийм ан яшфияка» дуосини етти марта
ў&#1179;иса, Алло&#1203; таоло уни касалидан халос &#1179;илиб шифо беради»,
дедилар. Маъноси: «Улу&#1171; Алло&#1203;дан, буюк арш Раббидан сенга шифо
беришини сўрайман».<br>
Алидан (розиялло&#1203;у ан&#1203;у) ривоят &#1179;илинишича, Расулулло&#1203;
соллалло&#1203;у алай&#1203;и васаллам агар касал кўргани кирсалар,
«Аз&#1203;ибил ба&#1203;са ишфи анта шафий, ла шафия илла анта», деб дуо
ў&#1179;ирдилар. Маъноси: «Сен инсонларнинг Роббисан, &#1179;ийинчиликларни
кетказ, шифо бер, Сен шифо берувчисан, Сенинг шифоингдан бош&#1179;а шифо
йў&#1179;».<br>
Ибн Аббосдан (розиялло&#1203;у ан&#1203;у) ривоят &#1179;илинишича эса,
Расулулло&#1203; соллалло&#1203;у алай&#1203;и васаллам &#1202;асан ва
&#1202;усайнларга «У&#1203;ийзукума бикали матилла&#1203;ит таммати мин кулли
шайтонин ва &#1203;амма&#1203; ва мин кулли &#1203;айнин ламма&#1203;» дуосини
ў&#1179;иб пано&#1203; тилардилар. Маъноси: «Алло&#1203;нинг мукаммал
калималари билан &#1203;ар бир шайтондан, зарарли &#1203;ашаротлардан ва ёмон
кўзлардан сизларга пано&#1203; тилайман».<br>
Усмон ибн Абул Осс (розиялло&#1203;у ан&#1203;у) шундай дейдилар: «Мен
&#1179;увватимни кетказиб &#1203;олсиз &#1179;илиб &#1179;ўйган
о&#1171;ри&#1179; сабабли Расулулло&#1203; соллалло&#1203;у алай&#1203;и
васаллам &#1203;узурларига борсам, у Зот: «Ўнг &#1179;ўлингни ўша
о&#1171;риётган жойингга &#1179;ўйиб етти марта «Бисмилла&#1203;, аъузу
би&#1203;иззатилла&#1203;и ва &#1179;удрати&#1203;и мин шарри ма ажиду», деб
айтгин», дедилар. Айтганларини бажарган эдим, Алло&#1203; менга шифо берди».
Маъноси: «Алло&#1203;нинг иззати ва &#1179;удрати ила ўзимда топадиган
нарсанинг ёмонлигидан пано&#1203; тилайман».<br>
<br>
Расулулло&#1203; соллалло&#1203;у алай&#1203;и васаллам сафар &#1179;илиб бирор
манзилга тушадиган бўлсалар, «Йа арзу Роббий ва Роббукилла&#1203;у, аъузу
билла&#1203;и мин шаррики ва шарри ма фийки ва шарри ма яхружу минки ва шарри
ма ядиббу &#1203;алайки, аъузу билла&#1203;и мин асада ва асвада ва
&#1203;айята ва &#1203;а&#1179;роба ва мин шарри сокинил балад ва волидив вама
валада», деб айтардилар. Маъноси: «Эй ер, менинг ва сенинг Раббинг Алло&#1203;дир,
Алло&#1203;нинг номи билан сенинг ёмонлигингдан, сендаги ёмонликдан, сенинг
ичингдан чи&#1179;арилган ёмонликдан, сенда судралиб юрадиганларнинг
ёмонлигидан пано&#1203; тилайман. Ва яна шердан, шахслардан, илондан, чаёндан,
ерда яшовчи жинлардан, Иблис &#1203;амда шайтондан пано&#1203; тилайман».<br>
Ю&#1179;оридаги Оишадан (розиялло&#1203;у ан&#1203;о) &#1179;илинган ривоятда
Расулулло&#1203; соллалло&#1203;у алай&#1203;и васаллам жасадларини бирор
беморлик безовта &#1179;илса, «&#1178;ул &#1203;увалло&#1203;у а&#1203;ад…» ва
икки «&#1178;ул аъузу…» сураларини ўнг кафтларига ў&#1179;иб ўша жойларига
суртишлари айтиб ўтилди.<br>
Энди дам солиш пайтида суф, деб айтиш Оишадан (розиялло&#1203;у ан&#1203;о)
&#1179;илинган &#1179;уйидаги &#1203;адисга биноан жоиз, дейилди:
«Расулулло&#1203; соллалло&#1203;у алай&#1203;и васаллам дам солаётганларида
суфлардилар».<br>
Имом ал-Бо&#1179;ир эса ёш болаларга пано&#1203; тиланувчи (маъсур) дуоларни
осиб &#1179;ўйишни жоиз, дедилар. Аммо маъноси тушунилмайдиган, ноани&#1179;
ёзилган дуоларни осиб &#1179;ўйиш ман этилди. Валло&#1203;у аълам.</span></p>

<p class=MsoNormal><span style='font-size:14.0pt;line-height:106%;font-family:
"Times New Roman","serif"'>&nbsp;</span></p>

</div>

</body>

</html>
