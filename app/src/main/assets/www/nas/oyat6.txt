مِنَ الْجِنَّةِ وَالنَّاسِ 
6.  Min-aljinnati van noos 
  (O'zi) jinlar va odamlardandir.  
Izoh: Hadisi shariflarda kelgan ma'lumotlarga qaraganda Qur'oni karimning oxiridagi mazkur ikki sura janob 
Rasululloh sehrlanganlarida shifo tariqasida nozil qilingan. Qissaning asli shunday bo'lgan. Yahudiylardan 
Labid ibn al-A'sam degan bir munofiq o'zini musulmon ko'rsatib, Payg'ambar huzurlariga kelib-ketib yurar va 
ba'zi hojatlarini ado etishda xizmat qilib turar ekan. Shu xodimni qo'lga olib bir guruh yahudiylar uning 
yordamida Rasulullohning to'kilgan sochlari va tarog'idan sinib tushgan tishlarini qo'lga tushiradilar va shu 
narsalarga sehr jodu qilib bir eski quduqqa tashlaydilar. Shundan keyin Rasulullohning sochlari to'kilib, olti oy 
betob bo'lib yotib qoladilar. Bir kuni ikki farishta kelib, biri tizzalari ro'parasiga, ikkinchisi bosh tomonlariga 
o'tirib bir-biri bilan savol-javob qiladilar. Biri: 
- Unga nima bo'libdi? -desa, ikkinchisi: 
- Sehrlanibdi, - der edi.  
- Kim sehrlabdi? 
- Labid ibn al-A'sam ismli bir yahudiy.  
- Sehrni nimaga o'qibdi? 
- To'kilgan sochlari va taroq tishlariga.  
- Sehr o'qilgan narsalar qayerga tashlangan? 
- Zarvon ismli quduqqa.  
 Shundan keyin odam yuborib ko'rsalar, haqiqatan, o'sha quduqda soch tolalari, taroq tishlari va nina suqilgan 
yana o'n ikkita tugun bor ekan. Shu paytda Alloh taolo mazkur ikki surani nozil qiladi. Suralarni har bir marta 
o'qiganlarida, bittadan tugun yechilar ekan. Shunday qilib, o'n ikki marta o'qiganlarida darddan butunlay foriq 
bo'lib ketgan ekanlar. Rasul Akram (s. a. v. ) sahobalarning: "Labidni qatl etaylik", - degan talablarini esa rad 
qilgan ekanlar.  